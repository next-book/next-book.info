---
title: "Redesign knihovních služeb 2020: webové knihy"
---

Od listopadu 2020 jsme součástí projektu _Redesign knihovních služeb 2020: webové knihy_. Společně s Městskou knihovnou v Praze a Masarykovou univerzitou hledáme nové způsoby, jak poskytovat knihovní služby online — a to především díky možnostem webových knih.

Popis projektu: _Pandemie COVID-19 zavřela na měsíce veřejné knihovny, ale neutlumila čtenářství. V průběhu pandemie vzrostl o více než 400 % počet stažení elektronických knih z katalogu Městské knihovny v Praze. Tento trend odhalil několik problémů, kterým čelí uživatelé dnešních e-knih: omezenou přístupnost formátů e-knih závislých na specializovaném software a hardware, neexistenci komunitních služeb podporujících digitální čtenářství nebo komplexní metodiky pro ohodnocení návratnosti investic do digitálních služeb. Cílem projektu je na základě spolupráce odborníků ze sociologie, informačních věd, IT, designu a ekonomie zpřístupnit knihy v katalogu ve formě čitelné přímo v prohlížeči, vytvořit a otestovat nové digitální komunitní služby na míru uživatelům, navrhnout způsob měření ROI webové knihy._

Projekt podpořila [Technologická agentura ČR](https://www.tacr.cz).

<img src="/articles/project/n-b_loga_MKP.svg">
<img src="/articles/project/n-b_loga_MUNI.svg">
<img src="/articles/project/n-b_loga_TACR.svg">
