---
title: Pojďme spolu něco vymyslet
description: ""
---
Pracujete v nakladatelství, na akademické půdě nebo sami píšete a chcete vydat knihu také jako snadno přístupný a skvěle použitelný e-book? Ozvěte se nám!

Působíte v knihovně nebo vás prostě jen zajímá e-publikování a rádi byste se pobavli o možnostech nebo navázali spolupráci? Dejte nám vědět.

Rádi se s vámi potkáme naživo nebo přes videohovor. Napište nám na **chci@next-book.info**.



## **Pár projektů už máme za sebou**

**Redesign knihovních služeb 2020: webové knihy**

Od listopadu 2020 společně s *Městskou knihovnou v Praze* a *Katedrou informačních studií a knihovnictví* (Masarykova univerzita) hledáme nové způsoby, jak poskytovat knihovní služby online – a to především díky možnostem webových knih.

V rámci projektu také vyvíjíme konvertor, který umožní tvorbu webových knih z formátu .epub. Čtenáři tak budou moct číst e-knihy, které *knihovna nabízí volně k dispozici*, přímo v prohlížeči.

Více o projektu se dozvíte na stránkách *Masarykovy univerzity*. Projekt podpořila [Technologická agentura ČR](https://www.tacr.cz/).

**Interaktivní odborné knihy - redefinice elektronického publikování v oblasti non-fikce**

V roce 2019–2020 jsme byli součástí projektu společně s nakladatelstvím *Nová beseda*, Masarykovou univerzitou a Univerzitou Palackého. Cílem bylo prozkoumat možnosti přenosu anotačních praktik u akademické četby z tištěného prostředí do digitálního. V rámci platformy next-book tak vznikl propracovaný systém poznámkování a anotování literatury.

Více o projektu se dozvíte na *stránkách MUNI*. Projekt podpořila *Technologická agentura ČR*.

**První prototypy next-booku**

V průběhu února až prosince 2018 spojili síly vydavatelé z Česka, Slovenska, Polska a Maďarska v projektu vedeném pražským nakladatelstvím Nová beseda a financovaném Visegrádským fondem. Tyto týmy vytvořily několik prototypů webových knih prezentovaných na *[next-book.eu](https://next-book.eu/en/)*.